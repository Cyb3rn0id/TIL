## Importare scritte SVG in OnShape

OnShape è limitato per quanto riguarda la scrittura, questi passaggi possono aiutare a fare in modo da includere delle scritte con font diversi.

- Installare Inkscape
- Fare una scritta col font che si desidera
- Ridimensionare la scritta in base al posto in cui andrà inserita (basta selezionare la scritta e modificare i parametri L (larghezza) e H (altezza) nelle caselle di testo in alto a centro-destra - assicurarsi anche di aver selezionato "mm")
- Con la scritta selezionata, ridimensionare il foglio di lavoro alla selezione (File -> Proprietà del documento -> Ridimensiona pagina a disegno o selezione)
- Con la scritta ancora selezionata cliccare su Tracciato -> Da Oggetto a Tracciato
- File -> Salva come -> Selezionare "Desktop Cutting Plotter (Autocad DXF R14)
- Nella finestra di salvataggio che compare, avere cura di selezionare "mm" come unità di misura e lasciare invariato il resto
- Da OnShape importare il file DXF appena generato utilizzando il tastino "+" in basso a sinistra (affianco a "Part Studio") e caricare il DXF
- Inserire uno sketch sulla faccia in cui si vuole inserire la scritta
- Con lo sketch attivo compare il tasto di importazione immagine/DWG/DXF (normalmente si trova sulla sinistra del tasto per impartire le misure)
- Selezionare il file DXF importato dal menù che compare
